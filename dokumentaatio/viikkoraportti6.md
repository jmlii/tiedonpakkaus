# Viikkoraportti 6
Viikolla 6 sain Huffmanin koodauksen valmiiksi myös pakatun tiedoston purkamisen osalta. Parantelin niin LZW:n kuin Huffmanin osalta tekstien käsittelyä nopeammaksi vertaisarvion kommenttien perusteella, ja tein muita pieniä muutoksia koodeihin. Myös testeihin piti tehdä muutoksia ja tietenkin lisäyksiä lisättyjen toimintojen osalta. Lisäksi muutin tiedostojen käsittelyä koskevia testiluokkia järkevämmäksi testaustiedostojen luomisen osalta. Pientä hämmennystä herätti, kun huomasin että LZW:ni ei käsittele oikein useita peräkkäisiä rivinvaihtoja, ja se piti korjata.

Oman ohjelman edistämisen lisäksi tällä viikolla oli tehtävänä toinen vertaisarviointi, jossa arvioitavana oli tällä kertaa aivan eri aiheesta tehty algoritmi. Oli mielenkiintoista päästä näkemään myös tällainen projekti, vaikka ohjelmaan perehtyminen veikin aika paljon aikaa, jotta pääsi kärryille mitä siinä tapahtuu. 

Ohjelman parantelu vei tällä viikolla sen verran aikaa, että kunnollisen käyttöliittymän ja suorituskykytestien tekeminen jäi ensi viikolle. Näiden jälkeen pitää paneutua ohjelman dokumentteihin.  

Ajankäyttö:  30 h
